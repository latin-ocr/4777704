cosissimae atque earum nonnullae nescio qua caussa cogerentur finibus exire: lactum
est ut dum novas sedes quaerunt rursus alias agris spoliarent cogeremque solum
vertere donec ea commutatio ad universas lere pertinuit. Itaque quae antea in Graecia
floruerant civitates earum multas videmus concidere atque exstingui, contra nova
exoriri gentium vocabula alia ex aliis, migrationes denique populorum fieri permultas.
Neque intra Graeciae fines se continuerunt atque quasi compositi sunt illi motus. sed
ingens multitudo eorum qui pristinis sedibus amissis non invenirent novas, se effudit
in Asiam. lnter hos primi fere suere Aeoles: quos constat antequam naves solve·
rent diu commoratos esse in Boeotia et prope montem Phricium situm in confinio
Locridis Thessaliaeque. Atque dum circa ea loca expeditionem parant ex variis
Graeciae partibus mistam hominum turbam collegisse dicuntur.

Soluto enim multifariam per tot bella vinculo illo quo antiquis temporibus
hominum gentes solent constringi deletisque ad internecionem sere multis Graeciae
populis: factum est ut ex universa Graecia ad societatem eius quae circa Boeotiam
parabatur expeditionis convenirent homines variae originis atque alii aliis linguis
utentes ¹): qui cum in Graecia agros non haberent sperabant se in Asia novis sedibus
potituros esse. Ita Boeotorum quoque, cui genti contigerat terra potiri fertilissima,
permulti cum Aeolibus se coniunxere ²): Magnetum porro qui in Thessalia sunt
non pauci ³) aliique eorum quos Thessali agris privaverant, ut Theseus ille qui
genus duxit ab Eumelo Admeti filio.

His addo Aenianes quos partem fuisse Aeolum scimus ⁴). Huc enim spectat
quod Stephanus dixit Aenum quae est in Thracia nomen traxisse ab ea quae est
prope Ossam. Moris enim ut videtur suit Aenianibus ut urbes haberent cognomines.
Itaque ad Titaresium quo loco antiquissimis temporibus sedes habuerant, condiderunt
Aeniam, tum ad montem Ossam Aenum. Tertio loco Stephanus Aenum commemo·
ravit urbem Thessaliae: quae quo loco fuerit nescimus quamquam videtur condita
esse ab Aenianibus postquam e campo Dotio abierunt. De quarta quae postea Locro-
rum facta est eorum qui Ozolae dicuntur, non dubitaverim: circa eandem enim
regionem aliquando consedisse Aenianes auctor est Plutarchus ⁵). Quibus nescio an
addere liceat quintam quae fuit prope Thapsacum ad Euphratem: certe Aenianes

1) Hellan. ap. Tz. Lyc. 1374. Etym. Αἰολεῖς.

2) Strab. 402.

3) Ps. Her. vit. Hom. 1. 2.

4) schol. Dion. P. 820. quamquam corrupta sunt quae ibi leguntur.

5) Plut. qu. gr. 13. 26.

