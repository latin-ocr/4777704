videri Homerum commemorare res bello Troiano inferiore&
Scripsit
13. Gise ke.

C. Velleius Paterculus in introitu operis sui de primordiis Graeciae verba faciens
pauca quidem disputat, sed subtiliter atque ita ut appareat ex iis quae eo pertinent
multa tum temporis in hominum ore fuisse quorum memoria ad nos non pervenit.
Neque potuit ‘illa qua Velleius vixit aetas non abundare cognitione multarum rerum
quae valerent ad illustrandum priscum Graeciae statum, cum tot libri quibus nos
caremus legerentur essentque in oculis omnium praeclarissima monumenta ex quibus
quae in singulis urbibus regionibusve antiquitus gesta essent facile dignosci posset.
Sed ex magna eorum quae in promptu essent copia Velleius cum aliud ageret pauca
commemoravit, alia praeteriens attigit magis quam copiose narravit. Atque huc
illud quoque refero quod est de Homero. Dixit enim ab Homero urbes quasdam
appellari iis nominibus quibus vocari coeptae essent multo post Ilium captum. Hoc
si fecit poeta quae aetate infra bellum Troianum essent retulit ad huius tempora,
contra historiae fidem ad quam res eius belli eum narravisse semper existimaverunt
Graeci: et eadem re eam qua ipse vixit aetatem quodam modo videtur indicare.
Quodsi iure dolemus quod Velleius brevitati studens noluit urbes enumerare quorum
nominibus hoc modo uti intellexit Homerum: quaerendum videtur de singulis urbium

gentiumve nominibus qua ratione quove iure ad belli Troiani tempora referri posse .

videantur. Et quamvis sentiam opus esse magnum neque hic posse absolvi, non-
nulla tamen quae huc faciunt hac scribendi occasione data colligam.

Notissimum est illud de Boeoti8‚ quos constat sexaginta fere post bellu· Tro-
ianum annis in eam regionem pervenisse quam vocamus Boeotiam. Non potuerunt
igitur e Boeotia Troiam venire ut Homerus putavit. Sensit hoc Thucydides atque ιιι

rem explicaret dixit partem Boeotorum quam postea ceteri secuti essent ian belli Tro-
1

