-4—

triginta fere annos iu Attica sedes babuisse probabili coniectura statuit Ο. Muellerus ⁸).
Sequitur ut putemus eos Lemno potitos esse quadraginta fere* vel quinquaginta annis
ante quam Jones Athenis exierunt, nonaginta fere vel centum annis postquam Jlium
captum est ab Agamemnone.

Hoc Homerus *videtur neglexisse: facit ²) enim Vulcanum in concilio deorum
narrantem se a Iove e coelo deiectum Lemnum venisse ad Sinties et rursus ³) Martem
Veneri nuntiantem Vulcanum domo abiisse ut Lemnum se conferret ad Sinties: 'qui
quo tempore haec aguntur nondum iu eam insulam pervenerant. Atque simile· quodam
modo illud est quod de Boeotis supra dixi. Hos enim poeta dixit Troiam venisse
ex iis regionibus quas occupaverunt sexaginta fere annis post Troica, Sinties eodem
tempore putavit sedes habuisse in insula quam centum sere annis infra attigerunt.
In utraque re ita erravit poeta ut quae ipsius aetate esset rerum conditio eandem
belli quoque Troiani tempore fuisse putaret. Sed fatendum est cavisse eum‘bac in
re ab alio errore in quem facile poterat incidere. Sinties enim sive Pelasgi a Graecis
etiam Tyrrheni vocantur: et saepe ita ut ad Boeotiam quoque vel Atticam referatur
hoc nomen, quod non videtur iis impositum esse nisi postquam Lemni consederunt.
Atque utitur eo nomine hymnus ille iu Dionysium qui fertur in Homericis. Homero
quoque vel quisquis has de quibus dico partes Iliadis et Odysseae composuit id nomen
notum fuisse verisimile est: sed maluit poeta uti prisco illo Sintium nomine quod
non multum in hominum ore suit neque legitur apud rernm scriptores: proprium enim
est poetarum vel eorum qui poetas interpretantur.

Sed pergo ad aliud quod eodem fere spectat. Aenus suit urbs in ora Thraciae
sita, inter ostium Hebri fluvii sinumque qui vocatur Melas. Nomen urbis primus
Homerus commemoravit: dixit enim ⁴) Piroum Aeno oriundum Troiam venisse ut
auxilium ferret Priamo. Sed antiquitus ei urbi non Aeno sed Poltymbriae fuisse
nomen Strabo et Apollodorus memoriae prodiderunt ⁵): quare dubitari potest quo
iure Homerus eo nomine usus sit. .

Incertum est num Poltymbria dicenda sit an Poltyobria. Utrumque enim in libris
legitur: hoc Kramerus recepit, illud Meinekius. Sed sive Poltyobriam appellamus
sive Poltymbriam, est certe urbs Poltyis: apud Thraces enim ut videtur βρία urbem
significat. Ita Mesembria urbs Pontica, Megarensium colonia, proprie Menebria
vocabatur sive Melsembria‚ urbs Menae sive Melsae a quo fertur esse condita. Sed
cum homines Graece loquentes facile lateret verbum priscae et quasi peregrinae

1) Orcb. 302.

2) A 594.

3) θ 294.

4) B 844 o. schol. Δ 520.
5) strab. 319. Steph. Αἶνος.

 

