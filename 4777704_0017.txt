--9-.-.

regione Thraciae. Quare dum cavemus ne eum dicere credamus quae non dixit
quaeque putandus> est noluisse dicere: ’ quaerendum videtur quamnam partem Thraciae
dicat geographus. Vulgata vero. fabula est navibus iter fecisse Orestis filios cum
Aeolibus 1). Id si eadem via fecerunt qua Ulixes in patriam redire conatus est, ita
ut oram legerent Thraciae, poterat fieri ut Thracia tenus progressi aliquamdiu con-
sisterent: hoc ipsum significavit Strabo. Cum enim novas sedes quaererent incerti
ubi invenirent: necessario accidit ut huc illuc naves appellerent atque si quis locus
idoneus visus esset eum occuparent. Neque omnes simul navigabant sed magnis
intervallis alii‘ post alios: neque ita e Graecia discesserant, ut societatem eornm qni
remansissent aspernarentur planeve abstinerent ea coniunctione quae apud omnes
gentes intercedere solet inter colonias terramque patriam. Sed intererat eorum ut
si longius processissent oppidis hic illic muniendis praesidia relinquerent quae stationes
essent iis qui eadem via aut sequerentur aut redirent. ld vero Aeni maxime sactum
esse consentaneum est quia aptissima atque quasi necessaria ea fuit statio iis qui
secundum litus Thraciae proficiscuntur in Asiam. Nam quae inde a Chalcidice
porrigitur ora ut difficillima sit aditu efficit natura loci, cum montibus proxime ad
mare accedentibus perexiguum spatium relinquatur orae: quod qui tenent cum sint
in loco aperto vix habent quo se tueantur a Thracibus gente validissima praedaeque
cupidissima. Aenus autem in peninsula posita est longe prominenti quae spectat
inter Hebri ostium atque sinum Melanem, tutiorque est ab hostium incursu quod una
tantum parte aditur et facile navibus defenditur. 111 eadem Thraciae parte praeter
Aenum Aeoles Alopeconnesum atque Sestum condiderunt in Chersonneso Thracia
positas: quas eodem consilio sibi videntur adiunxisse ut facilis via esset e Graecia
navigantibus in Asiam. Quo denique tempore conditae sint hae urbes nihil memoriae
proditur, videntur vero non multo post Cumam ceterasque Asiae urbes conditae esse

vel etiam eodem fere tempore.

Iam videamus de nominis origine, quod nisi a Graecis vix videtur dari potuisse.
Fuere qui a vino quod in iis regionibus optime provenit nomen traxisse putent Oeni
mox corrupta vocali Aenum vocatam esse. Sed et Oenoe vel tale quiddam appellanda
erat, mutantur enim talia si ad locorum nomina traducuntur: neque syllaba οἱ ita
corrumpi solet, qua re ad alia confugiendum est.

Est Aenus mons Cephallenes ²), unde Iupiter vocatur Aeneius. Ceteras eiusdem
nominis regiones Stephanus 3) recenset: inter quas quinto loco commemorat quae

1) Strah. 401. Paus. 111; 2, 1.
2) schol. Apoll. ll; 297.
3) Steph. v. Αἶνος.

