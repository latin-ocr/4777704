quoddam genus Biblinum ¹) sive quod praeferendum est Byblinum ²) vocatum, cuius
iam Hesiodus ³) mentionem fecit. Sunt alia quoque prope mare Aegaeum loca quibus
idem nomen fuit ut fons Biblis iu agro Milesio ⁴) fluviusque Biblus qui in insula
Naxo est, pariter insignis vino Byblino ⁵): nomen vero ipsum non ad ipsam Grae-
ciam spectat, sed ad Phoenices, quorum vinum Byblium summis laudibus effert
Archestratus ⁰).

Phoenices igitur crediderim Thaso insula potitos in ea quoque Thraciae ora
ubi postea fuit Aesyme vites sevisse atque sic nomen dedisse ei regioni Byblinae:
in qua multis annis post Jones condiderunt Aesymen. Nomen vero Aesymes ab
Jonibus datum esse videtur: est enim eiusdem radicis atque αἶσα αἴσιος, αἶσῑητήρ
αἷσι-μνᾶν αἱσυμνήτης αἰσυμνητήρ similia 7). Quod si ita est magna oritur dubitatio.
Num Thasum Parii condiderunt circa Olympiadem quintam decimam: quo tempore
si ‘Aesyme vocari coepta esset Homerus qui eius urbis meminit ⁸) multo infra eam
aetatem vixisse putandus esset quam qua recte ut videtur solemus statuere. Quare
non nego diffidere me huic meae disputationi, quamvis vix videatur statui posse
nomen urbis non datum esse ab Jonibus. Accedit quod similis ratio est Maroneae.
urbis in eadem ora Thraciae sitae. Cuius nomen etsi Homerus non habet, tamen
non obscure significavit 9). Fuerunt sane Jones in his regionibus antequam Phoenices
abirent. Samothracen Samii dicuntur occupavisse non ita multo postquam Jones in
Asiam pervenerunt. Recte etiam Moversius ¹⁰) statuit colonos Tyrios qui Thasi essent
. cum a Thracibus bello premerentur neque adiuvarentur a popularibus confugisse ad
auxilium eorum Jonum qui iam sedes haberent in insula atque ita cum summa rerum
ad Jones transiret ab his conditam esse Thasum. Potuit igitur fieri ut Aesyme quoque
iam ante Olympiadem quintam decimam habitaretur a Graecis nomenque haberet
Graecum. Atque quamvis valde incerta sit haec via fateor me alio modo non
intellegere quomodo Homerus hoc nomine uti potuerit.

Sed haec de Aesyme urbe dixi, quaestionem propositurus magis quam expedi-
turus. Ceterum apparet non abesse ab Homero mentionem rerum quae inferiores
sint bello Troiano. Novit enim poe'ta expeditiones et Boeotorum et Dorum ut qui illos

1) Steph. Βιβλίιή. Eust. Λ 641.

2) Herm. Eur. Jon. 1210.

3) Hes. E. 589. cf. Suid. Βὺβλινος οἶνος. Bernh. Hes. Βίμβλινος. Etym. Βίβλινος οἶνος.
4) Paus. VII; 5, 5.

5) cf. Gruter de Naxo insul. 11.

6) Ath. 1; p. 29.

7) Eust. Hom. θ 258. k 445. Ω. 357. Εῑ)ἰιι. αἶσα.

8) Θ. 314.

9) ι. 197.

10) 11; 2, 279.

